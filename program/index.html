---
title: Volební program
layout: page
published: true
style: portrets
description: 'Dlouhodobá koncepce: Tábor jako moderní město, které se dívá do budoucnosti'
keywords: program, piráti, frýdek-místek, vize
---
## Otevřená a transparentní radnice

<ul type"disc">
  <h5><li>Úřad, který s vámi mluví. Založíme odbor komunikace s veřejnosti.</li></h5>
  <h5><li>Je to i vaše miliarda (a půl). Rozpočet města i všech městských příspěvkových organizací bude veřejný a rozklikávací. Stejně tak všechny funkce v dozorčích radách a orgánech těchto společností budou veřejné a snadno dohledatelné.</li></h5>
  <h5><li>Vyčleníme část městských peněz k tzv. participativnímu rozpočtování. Lidé budou sami navrhovat projekty a rozhodovat v hlasování o rozdělení financí.</li></h5>
  <h5><li>Zprůhledníme veřejné zakázky, granty, dotace.</li></h5>
  <h5><li>Budeme usilovat o vyrovnaný rozpočet</li></h5>
</ul>

### [Více](/program/transparentni-radnice/index.html)


## Všichni na jedné lodi

<ul type"disc">
  <h5><li>Myslíme na lidi v exekuci. Je jich u nás ve městě přes 10 %. Zřídíme bezplatnou dluhovou poradnu.</li></h5>
  <h5><li>Nastavíme koncepční bytovou politiku, která bude podporovat mladé rodiny a rodiče samoživitele. Budeme zvyšovat podíl městských bytů.</li></h5>
  <h5><li>Otevřeme a zpřístupníme školní jídelny seniorům dotovanou stravou.</li></h5>
  <h5><li>Zapojíme občany do plánování a rozvoje města prostřednictví komunitního plánování.</li></h5>
  <h5><li>Nejen lidé, ale i domácí mazlíčci. Snížíme poplatek za psa minimálně o polovinu.</li></h5>
</ul>

### [Více](/program/na-jedne-lodi/index.html)

## Atraktivní místo pro život

Frýdek-Místek má ohromný potenciál! Mnohé se udělalo dobře. Ulice jsou bezpečné i povětšinou čisté, zeleň ve městě by nám mohl leckterý přespolní návštěvník závidět. Historická centra jsou až na výjimky citlivě opravená. Netrápí nás odliv obyvatel jako jiná města v regionu, prosperujeme. Jedním směrem jsme za 20 minut v nádherných Beskydech, druhým směrem v Ostravě.  Máme to kousek ke svým sousedům do Polska i na Slovensko. Přesto zde vidíme spoustu věcí, jak Frýdek-Místek posunout ještě více kupředu.

Doprava a parkování je velkým problém většiny nejen českých měst. Historická centra ani sídliště nebyla na tak velký počet automobilů designována. Řešení bývají kontroverzní, nicméně my věříme, že inspiraci lze hledat na západě. MHD zdarma musí hrát v tomto řešení silnou roli. Spoustu vášní budila v poslední době otázka, zda by mělo město vlastnit vlastní dopravní podnik. Nám je tato myšlenka sympatická, nicméně pokus o provedení považujeme za fiasko. Nový pokus musí začít zcela od začátku, postupně, s větší rozvahou a profesionálně.

Mnohém podstatnější roli by měla sehrát cyklomobilita. Proto by měla vzniknout nová, kompaktní a bezpečná síť cyklostezek. V tomto ohledu vidíme opravdu velkou rezervu. Poslední otevřená cyklostezka je z roku 2013 měřila 500 metrů napříč sídlištěm Slezká stála přes 6 milionu. Nástup elektrokol umožní cestovat mezi Frýdkem a Místkem i lidem, pro které byl kopec do nedávna příliš fyzicky náročný. Velký důraz klademe také na pěší prostupnost městem. 

Školky i základní školy jsou v gesci města. Chceme, aby byl Frýdek-Místek příkladem progresivních a inovativních forem vzdělávaní. Podpoříme vznik mikro jeslí a firemních školek. Reagujeme tak na poptávku po péči o nejmenší. Zároveň jsme i příznivci projektů na podporu rodičovství. Důležitý je kvalitně strávený čas rodičů s dětmi. Možnost výběru považujeme za důležitou. Proto podporujeme vznik dětských skupin, mateřských center, lesních školek i škol jiných zřizovatelů. Nové vzdělávací směry jako je Montessori, Waldorf, vítáme a podpoříme jejich zavádění, a to na úrovni mateřských i základních škol. 

Podporujeme vznik skateparku, pump tracku, work-outových sportovišť, komunitních zahrad, lezeckých stěn, budeme usilovat o vznik MTB singletracku Frýdeckým lesem a dále kolem celého města.  Věříme, že podpora těchto volnočasových aktivit přispěje k dalším zatraktivnění města jak v očích jeho obyvatel, tak návštěvníků odjinud.


## Digitální smartCity

Technologie nám dokážou v mnohém velmi usnadnit život, pokud se je naučíme perfektně ovládat. Inteligentní nakládaní s daty umí ušetřit miliony korun z rozpočtu, i tisíce hodin lidského života, který se jinak promrhá zbytečnou prací, stáním v kolonách nebo čekáním úřadech. My v Pirátech víme, jak toto plýtvaní omezit. 

Sběrem a nalýzou dat zefektivníme nakládaní s energiemi, materiálem i pohyb po městě. Dokážeme pomocí matematiky a statistiky zefektivnit prostupnost křižovatek, i optimalizovat trasy autobusů. Maximalizuje možnost komunikace s úřadem prostřednictvím internetu. 

Frýdek-Místek  je líhní chytrých a nadaných lidí. Jen jim město, podle nás dostatečně nepomáhá. Iniciujeme vznik a rozvoj podnikatelského inkubátoru a tzv. Coworking space (sdílené pracovní prostory) nejen pro inkubované subjekty, ale také pro širokou veřejnost. Ty dnes neodmyslitelně patří k modernímu stylu práce, a tudíž k modernímu městu. Pomůžeme začínajícím podnikatelům postavit se na vlastní nohy!

Nabídneme podporu všem, kdo projeví zájem. Reagujeme na aktuální kauzy (jak se vypořádat s EET, školení GDPR a další). Budeme pořádat pravidelné kurzy zdarma v oblasti finanční gramotnosti a informačních technologií. Velkou výzvou moderního světa jsou tzv. fáče news. S workshopy, jak pracovat s informacemi z kyberprostoru, jak ověřovat zdroje a fakta, budeme pravidelně navštěvovat jak základní školy, tak všechna městská zařízení pro důchodce.

Podporujeme obnovitelné zdroje energie. Všechny střechy veřejných budov by měli vyrábět solární elektřinu. Na základních školách navíc tyto technologie s bateriemi mohou posloužit i k praktické výuce nejen fyziky.


## Masterplán 2030

Kompas, který bude alespoň inspirativní pro nová  a další zastupitelstva. Pokud nemáme jasný a dlouhodobý plán, tak jenom přežíváme ze dne na den a řešíme ad hoc situace.  Možná město něco podobného v šuplíku má, ale v tom případě  ho dobře směrem k veřejnosti nekomunikuje.  Koncepční rozvoj je absolutní priorita.

Takto velké a komplexní plány musí tvořit odborníci na urbanismus a architektu, které hodláme oslovit. Základní předpoklady ale máme. Víme, že v dohledné budoucnosti bude snad konečně dokončen obchvat města, který z centra odvede tranzitní dopravu. Odliv dopravy z Hlavní třídy otevře nové perspektivy. Chceme obnovit původní uliční síť města.  Ať už je to ulice Palackého nebo Těšínska. Budeme muset řešit stav objektů „U Čecha“ a „Krym“. Čeká nás vybudování nového kulturního sálu/dostavba ND.  Zajistit komplexní synchronizaci dopravy, parkování, pěší prostupnosti.

Velkou prioritou pro nás bude usilovat o vysokou školu ve městě. Věříme, že tento cíl pomůže Frýdek-Místek  posunout na novou úroveň. Partnerská města Žilina a Bialsko-Biala to jasně dokazují. Žilinská univerzita v Žilině nabízí možnost studia dokonce na sedmi fakultách.
